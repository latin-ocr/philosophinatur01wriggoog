98 PHILOSOPHIAE NATURALIS [Danm. Srsr.

nor faciet ut aqua ascendat ad mediocrem altitudinem in medio ipsorum,
et inter· affluxus binos minores aqua ascendet ad altitudinem minimam.
Sic spatio viginti quatuor horarum, aqua non bis ut fieri solet, sed semel

¹ tantum perveniet ad maximam altitudinem et semel ad minimam: et alti·

tudo maxima, si Luna declinat in polum supra horizontem loci, incidet in' t
horam vel sextam vel tricesimam ab appulsu Lunae ad meridianum, atque
Lunae declinationem mutante mutabitur in defluxum. Quorum omnium
exemplum in portu regni Tunquini ad Batsbam sub latitudine boreali ¹
20 gr. 50'. Halieius ex nautarum observationibus patefecit Ibi aqua
die transitum Lunae per oequatorem sequente stagnat, dein Lunai ad bo-
ream declinante incipit fluere et refluere, non bis, ut in aliis portubus, sed
semel singulis diebus3 et aestus incidit in occasum Lunae, defluxus maxi-
mus in ortum. Cum Lunae declinatione augetur hic aestas, usque ad
diem septimam rel octavam, dein per alios septem dies iisdem gradibus
decrescit, quibus antea creverat3 et Lunai declinationem mutante cessat,
ac mox mutatur in defluxum. Incidit enirn subinde defluxus in occasum
¹Lunae et' affluxus in ortum, donec Luna iterum mutet declinationem.
Aditus ad hunc portum fretaque vicina duplex patet, alter ab ooeano
Sinensi inter Continentem et insulam Lucaniam, alter a mari Indico inter
Continentem et insulam Barnea. An oestus spatio horarum duodecim a·

mari Indico, et spatio horarum sex amari Sinensi per freta illa venientes, ,

et sic in hor'am tertiam et nonam lunarem incidentes, componant hujus·
modi motus3 sitne alia marium illorum conditio, observationibus vicino·
rum littorum determinandum relinquo.

Hactenus causas motuum Lunae et matium reddidi. De quantitate
motuum jam convenit aliqua subjungere.

 

